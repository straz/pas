<html>
<!--Copyright ©1996 Strassmann, Inc. All rights reserved -->
<head>
<!-- -->
<title>Licht en donker met Paul Strassmann</title>
</head>

<body>
<p>
<p>
<h2>Licht en donker met Paul Strassmann </h2>
<br><br>
<b>Paul Strassmann over licht en donker, Darwin en informatievoorziening<br></b>
Interview with Joop Kuijs, Steven Luitjens, Leo Smits<p>

<b>Informatie</b><br>
April, 1996<br>
<hr>



<blockquote>
<font size="+1">
Paul Strassmann (67), hoogleraar aan de militaire academie in West Point 

(New York) met als leeropdracht `IT en contraterrorisme' en auteur van


boeken als The Business Value of Computers en The Politics of Information 

Management, bezocht enige tijd geleden ons land voor een serie lezingen. 

De redactie van informatie had de gelegenheid om met hem te praten, 

voornamelijk over thema's uit en achtergronden van zijn laatste boek. Het 

werd een diepgaand gesprek over de toekomst van onze maatschappij en de

rol van IT daarin. De toon is overwegend optimistisch. Strassmann 

signaleert echter ook dreigingen die maar niet op de managementagenda 

willen komen. <p>
</font>
</blockquote>


<b>Waarom is de realiteit zo weerbarstig en de toekomst met IT 

tegelijkertijd zo stralend? </b><p>


Het antwoord op die vraag is niet eenvoudig. Laat ik beginnen met een 

constatering. De harde werkelijkheid is, dat informatie de afgelopen 

10.000 jaar een bron van macht was. Landbezit werd gemeengoed, 

kapitaalvorming werd gemeengoed, maar het bezit van informatie was altijd 

een monopolie. En wel van de staat, de kerk of de bureaucratie. Informatie 

is het laatste bastion. Welnu: automatisering, die zorgt voor de 

verspreiding van informatie, grijpt diep in in organisaties, en dus in dit 

monopolie. <p>


<b>Wat bedoelt u met `grijpt diep in'? </b><p>


Informatie, met name in informatienetwerken, maakt deel uit van een 

democratisch proces, waarin informatie gemakkelijk beschikbaar wordt 

gemaakt voor veel mensen. Daarmee komt er dus voor veel mensen kennis 

beschikbaar. Daarom grijpt dit proces diep in in de macht van 

bureaucratie&acirc;n. Die willen informatie namelijk controleren en voor 

zichzelf houden.<p>


<h3>1. IT, simulatie, onze leefomgeving en democratie</h3>

<b>Denkt u dan dat de opkomst van informatie- en telecommunicatietechnologie 

en het feit dat ieder dat kan gebruiken, een eind maakt aan de democratie? </b><p>


Er zijn twee scenario's, en dat zijn uitersten: <p>

-  Er ontstaat een situatie waarin een totalitaire politiestaat (voor het 

eerst) een totale, Orwelliaanse vorm van controle kan opleggen. Daarin kan 

zowel een elite ontstaan die toegang heeft tot alles, waaronder 

informatie, als een onderklasse die nergens toegang toe heeft. Het 

probleem is natuurlijk dat het praktisch onuitvoerbaar is, hoewel je met 

de huidige mogelijkheden van IT een eind zou kunnen komen. <p>

-  Het andere uiterste is de situatie, waarin totale democratie heerst; dat 

wil zeggen: de informatie is in handen van de mensen, wordt gecontroleerd 

door de mensen en is vrij, gemakkelijk toegankelijk en goedkoop. 

Uiteraard ligt de waarheid ergens in het midden. <p>


<b>U stelt dat het gebruik van macht gebaseerd is op het bezit van 

informatie. Maar er zijn twee elementen in de ontwikkeling van de 

beschikbaarheid van IT en telecommunicatie: <p>

-  alle informatie kan beschikbaar gemaakt worden voor iedereen en <p>

-  in de toekomst kan men binnen seconden weten wat een natie wil. 

Dat maakt democratie anders, of zelfs overbodig. </b><p>


Dat is een interessante speculatie. Die gaat er echter wel van uit dat


mensen rationeel beslissen. Maar dat doen ze niet. En dat komt doordat de 

`microcode' in ons brein een heel oud besturingssysteem is, 4 miljoen jaar 

geleden ontstaan, en niet ontworpen om in `real-time' de goede, dat wil


zeggen rationele beslissingen te nemen. <p>


<b>Maar het idee achter uw opmerkingen is, dat politici en de bureaucratie 

rationele beslissingen nemen. Die doen dat evenmin. Hoe krijgen we dus


ooit een democratie? </b><p>


Als je kijkt naar de invloed van IT op de samenleving, dan is het probleem 

dat je moet leren op een nieuwe manier naar dingen te kijken. Ik ben ervan 

overtuigd dat het fundamentele probleem altijd is geweest, en nog steeds 

is, dat de mensheid moeite heeft om de toekomst te visualiseren. De 

voornaamste bijdrage van IT aan de maatschappij en aan het debat zal zijn, 

dat politieke partijen als het ware virtuele toekomstfilms kunnen maken. 

Zij krijgen de mogelijkheid om aan `hun Holland' te werken. Het electoraat 

krijgt vervolgens de kans om het `sociaal-democratische Holland' te 

bezoeken, of het `Holland volgens de Staatkundig Gereformeerde Partij'.<p>


Om terug te komen op uw vraag: we moeten dus nu kennis-kapitaal gaan 

vergaren en daarnaast `kennisvaardigheid' gaan opdoen. Met dat laatste


bedoel ik, dat een individu zomaar in het kennisspectrum van iemand anders 

kan duiken. Want kennis zit niet meer in je hoofd, staat niet meer op 

papier, of zit in het hoofd van de consultant. Kennis is iets dat gedeeld 

zal gaan worden. En daar hoeft u niet aan te twijfelen, want het model, de 

gesimuleerde werkelijkheid, is er al, in cyberspace. <p>


<b>Toch heb ik wel een interessante observatie. Zolang het bij onze marine 

ging om de aanschaf van allerlei geavanceerde apparatuur voor virtuele


trainingssituaties, vond men dat prima besteed geld en een goede 

toepassing van IT. Zodra iets dergelijks geopperd werd voor het management 

in de politieke omgeving, dat strategische beslissingen neemt, dan was het 

antwoord: `Ik heb geen gestructureerde informatie nodig, want ik doe dat 

op het gevoel, vanuit de onderbuik.' </b><p>


Een heel begrijpelijke reactie. Maar het antwoord daarop moet steeds vaker 

zijn: de marge om fouten te maken wordt steeds kleiner, zowel voor 

militairen als voor zakenmensen of politici. Als je beslissingen neemt


over diepte-investeringen, dan moet je steeds beter het toekomstige 

bedrijf of de toekomstige controlestructuren kunnen overzien. Het beste is 

dan ze te simuleren. <p>


<h3>2. IT en onze zakenwereld</h3>


<b>Wat zal deze doorzettende ontwikkeling van IT/TC voor invloed hebben op de 

ontwikkeling van de waardeketen? </b><p>


Dramatisch! Het belangrijkste en ook onmiddellijk zichtbare effect is dat 

kleine bedrijven veel effici&acirc;nter zijn gaan werken. Anders gezegd: een


klein bedrijf kan nu de `economies of scale' bereiken die vroeger alleen 

voor grote bedrijven waren weggelegd. Ik denk dan aan transportkosten,


kosten van grondstoffen, software en administratie en dergelijke. Je ziet 

ook dat de `waardeketen' als het ware wordt ingekort. En niet alleen aan 

de leverancierskant, maar vooral aan de afnemerskant. Daardoor valt een


groot deel van de intermediairs ertussenuit, hetgeen een aanzienlijke 

reductie van overhead betekent. Grote warenhuizen worden langzaam uit de 

markt gedrukt door postorderbedrijven. In feite worden de fabrieken 

rechtstreeks met de verkoopkantoren verbonden. <p>


<b>Is het zo dat de toegevoegde waarde groeit naarmate je het eind van de 

waardeketen nadert? <p>

</b>

Niet noodzakelijk. En dat komt, doordat we na de Tweede Wereldoorlog 

opeens grote delen van de wereldbevolking aan de markteconomie hebben 

toegevoegd. Daarv&oacute;&oacute;r was dat deelnemende deel veel kleiner. Alleen China 

is immers al goed voor 20%, en dan hebben we het nog niet over Indonesi&acirc;, 

India, Zuid-Amerika, enzovoort. Vroeg of laat gaan deze mensen voor de


markt produceren, geld verdienen en geld uitgeven aan staal en dergelijke 

produkten. <p>


<b>Dat is dus aan het begin van de keten. 

Het gebruik van IT aan het eind van de keten voegt toch meer waarde toe, 

omdat daar meer arbeidskracht kan worden uitgespaard? </b><p>


De meeste ketens zijn arbeidsintensief, zeker op het eind. Maar met kennis 

als enabler, waarvan IT een onderdeel is, kan meer waarde worden 

toegevoegd in het begin. Aan het eind van de keten, dat traditioneel 

ineffici&acirc;nt is, is de winst er namelijk al uitgeperst. <p>


<b>Wat zijn eigenlijk de belangrijkste obstakels voor die ontwikkeling in de 

keten? </b><p>


Er is wel invloed, maar naar mijn mening is die nog steeds zeer marginaal. 

In potentie is zij echter zeer groot. <p>


<b>Waarom is die invloed marginaal en wat gebeurt er als die groter wordt? </b><p>


Er zijn organisaties die het gebruik van EDI bevorderen, om daarmee weer 

de wereldhandel te bevorderen. Maar welk deel van de wereldhandel wordt


door middel van EDI afgehandeld? En als EDI dan zo gemakkelijk is, waarom 

wordt het dan niet meer gebruikt? 

Ik zal je een voorbeeld geven. (Zie onderstaande figuur - redactie.) De


theorie is als volgt: in plaats van een rekening per post naar een klant 

te sturen kan ik dat net zo goed via een modem doen. Daarmee bespaar ik


geld in de sfeer van administratieve afhandeling. En dat klopt dus niet. <p>

Want de leverancier heeft binnen zijn eigen organisatie de zaak vaak nog 

niet op orde. Hij is immers ook nog verbonden met zijn eigen financi&acirc;le


afdeling, zijn magazijn, zijn bank, zijn in- en verkoop. Die hebben 

allemaal hun eigen systemen. Kortom: de transactie tussen leverancier en 

klant is maar een fractie van het totale aantal transacties voor dezelfde 

order. Het systeem ligt dus niet tussen leverancier en klant, maar bij de 

leverancier intern. En bij de leverancier intern spelen allerlei 

machtssituaties een rol: daarvoor hoef je alleen maar naar het plaatje te 

kijken. De conclusie is dus, dat je bij het inkorten van de waardeketen en 

het `elektronificeren' van bepaalde onderdelen ervan, zeer fundamentele


hervormingen zullen moeten plaatsvinden, Business Process Redesign zo u


wilt. <p>


Maar eerst moet je antwoord geven op een paar fundamentele vragen: `Wie


doet wat met wie?' `Wiens waardeketen wordt ingekrompen of vernietigd?' En 

uiteindelijk is de vraag natuurlijk: `Wie verdient hieraan en wie wint aan 

economische macht?' En nog fundamenteler: met BPR herschikt men 

organisaties, maar men stelt niet de vraag of de organisatie als zodanig 

nog wel nodig is! <p>

Voor automatisering geldt iets dergelijks. Toen we daarmee begonnen, was 

het een instrument van de controller om zijn macht te verstevigen. De 

rechtvaardiging daarvoor was dat hij meer macht wilde, zonder daarvoor


personeel toe te voegen. De grote bedrijven begonnen dus in 1950 al 

ineffici&acirc;nter te worden, ze probeerden een oude structuur in stand te 

houden door haar beter te controleren. <p>


<b>Dit doet mij denken aan een commentaar dat ik eens op Peters & Waterman 

(In search of excellence) gelezen heb in de Harvard Business Review: `At 

the end, the reader is left with the dubious wisdom that some have it and 

others don't.' Een existentieel standpunt. Hoe staat u in die discussie? </b><p>


Ik ben geen existentialist. De geschiedenis van de mensheid is er echter 

‚‚n van de bevrijding van haar beperkingen. Altijd vond zij manieren om


die beperkingen op te heffen. Wat ik wil zeggen is, dat de mensheid - 

tenzij er een ramp gebeurt, nucleair of een neerstortende astero&iuml;de - op 

het punt staat om een van de laatste barri&egrave;res uit de weg te ruimen: die 

van zijn eigen hersenen, waarvan de voorgeprogrammeerde microcode niet


veranderd kan worden. We bouwen immers allerlei `extensies' voor onze 

hersenen, zoals neurale netwerken. Ook de verspreiding van kennis draagt 

daar aan bij. Naar mijn mening is de wereld nu zo gedecentraliseerd, ook 

wat betreft zijn kennis, dat we binnen 100 tot 200 jaar samenlevingen 

zullen zien die gebaseerd zijn op `ge&acirc;xternaliseerde kennis' met daarin


met verrijkte kennis werkende bedrijven. Ze zullen de huidige 

machtsverhoudingen vernietigen. <p>

Let wel: dit zijn geen existentialistische noodzakelijkheden, maar het


draait om macht. Dat zijn dus Darwiniaanse processen: overleving in een


`competitieve' wereld. Deze hele ontwikkelingsgang van een primitieve 

stammenmaatschappij naar een agressieve, materialistische maatschappij


komt voort uit de angst dat iemand harder zal lopen dan jij. Het is een


race. De `excellence' van Peters & Waterman komt dus voort uit pure 

overlevingsdrang. <p>


<b>Het is nu al zo dat weinig mensen zich druk maken om de integratie van het 

geheel. Ook als de situatie zo wordt als u beschrijft, zullen we mensen


nodig hebben die het geheel overzien, die stukjes van de puzzel 

samenpassen. </b><p>


Dat klopt. Integratie wordt het grote issue. Daarom heb ik problemen met 

de waardeketen zoals die nu gedefinieerd wordt: de waardeketen zit 

namelijk in de integratie en niet in elke afzonderlijke positie daarin.<p>


Voor dat integratieve denken kun je mensen ook niet opleiden, tenminste


niet in de initi&acirc;le opleidingen. Dat kan pas als ze zelf met de 

integratieproblemen zitten. Een wat rijpere leeftijd is dus noodzakelijk, 

de reden waarom de grote ondernemingen worden geleid door mensen op 

leeftijd. <p>


<b>Maar de meeste van deze mensen denken niet op deze manier over het 

herstructureren van de waardeketen. Hoe kunnen ze een bedrijf leiden dat 

moet veranderen? </b><p>


Okee, dat is waar. Maar heb een beetje clementie: zij groeiden op in een 

tijd van bijna-monopolies, beschermde winsten. Je ziet overigens een 

snelle wisseling van de wacht, want de pijn neemt toe. Vooruitgang wordt 

echter alleen geboekt op de voorwaarden van de heersende klassen. En die 

heeft alleen belang bij handhaving van de status quo en zal alleen 

veranderen als ze ernstig bedreigd wordt. Een bedrijf als Shell heeft niet 

alleen maar last van de toegenomen concurrentie in de oliesector, maar het 

wordt ook aangevallen door regeringen, door politieke bewegingen, door


snelle ontwikkelingen in de technologie.<p>

 

<h3>3. IT en kwetsbaarheid </h3>


<b>Dit is een mooi punt om mijn laatste onderwerp aan te spreken: 

kwetsbaarheid. Kunt u het belang van dit thema schetsen? </b><p>


Het kapitaal van de maatschappij verplaatst zich meer en meer naar kennis. 

En kennis verdwijnt in het netwerk. Als iemand de maatschappij wil 

beschadigen, of vernietigen, of er veel geld aan wil verdienen, dan zal


hij azen op die kennisnetwerken. Zo iemand kan ze met een virus verzieken, 

ze vernietigen of anderen het gebruik ontzeggen. U zult het niet geloven, 

maar dat is de snelst groeiende industrie. Stelt u zich eens voor welke


schade zou worden aangericht als de stroom 24 uur zou uitvallen, maar dan 

ook totaal. Geen telefoon, geen computers... <p>


<b>U bent sinds enige tijd hoogleraar aan West Point, met als leeropdracht 

`IT en contraterrorisme'. Welke ontwikkelingen ziet u? 

</b><p>

De laatste drie jaar zie je een verschuiving van het amateurisme, de 

`hackers', naar professionele inbrekers. Dat hangt samen met de 

technologische verschuiving naar open client/server-netwerken die onder


UNIX draaien. Als je deze technologie adapteert, gooi je de boel echt 

open. Er gebeuren nu drie dingen: <p>

-  Het inbreken gebeurt door hooggeschoolde professionals. Vaak zijn het 

werkloze, goed getrainde ex-geheim-agenten. <p>

-  De moraal is veranderd. Vroeger was het goed tegen slecht. Tegenwoordig 

is het ieder voor zich. <p>

-  Het belangrijkst is dat op deze manier een enorme hoeveelheid zwart geld 

wordt witgewassen. Dat betekent dat er geld is om hele ingenieuze en goed 

georganiseerde aanvallen te financieren. <p>


Vandaag of morgen wordt de industrie zeer plotseling getroffen door `d&egrave;


catastrofe'. <p>

Ik geeft u een paar `waar gebeurde' voorbeelden. Het kan heel simpel gaan 

om de overschrijving van een geldbedrag, zeg 500 miljoen gulden, naar 

Bulgarije, waar het na aankomst verdwijnt. Daarvoor is alleen een bank


nodig, in handen van criminele eigenaren en 3 seconden computertijd: en


foetsie is het. Bij naspeuringen blijkt de bank juist te zijn opgedoekt. 

Ook ontvreemding is mogelijk. Wat te denken van het horrorverhaal, waarbij 

u 's morgens, zoals gebruikelijk, uw transactieverwerking opstart in 

Oracle en u merkt dat u bepaalde files niet meer kunt lezen! Ze zijn 

versleuteld en het bestaande wachtwoord werkt niet meer. De nacht ervoor 

is er kennelijk iemand van buiten in uw systeem binnengedrongen, die die 

bestanden &egrave;n de back-up ervan heeft versleuteld. Met andere woorden, de


indringer slaagde erin binnen te komen en de zaak te versleutelen, tijdens 

het maken van een back-up! <p>

Het probleem wordt verergerd, omdat bijna alle software die hiervoor nodig 

is, op Internet te krijgen is, of gewoon te koop in de computerwinkel op 

de hoek. Ook `informatie-moordenaars' zijn al te huur. En, tussen haakjes, 

heel veel van dit soort criminele activiteiten komen uit of lopen via 

Nederland. <p>


<b>Hoe weet u dat? </b><p>


Omdat sommige sporen die we volgen, in Nederland eindigen. Daarvoor treft 

niemand blaam. Want het gaat om niet meer dan een 486-machine in een kast, 

een stopcontact en een telefoonaansluiting. Zelfs als je die weet te 

lokaliseren, vind je niet meer dan dat. `We' is overigens een 

`elektronische contra-inlichtingendienst' die we in Amerika hebben 

gevormd. Ik werk de helft van mijn tijd voor hen. De firma heet SAIC 

(Science Applications International Corporation), en heeft wereldwijd zo'n 

18.000 medewerkers. We doen vaak onderzoek met het type vraagstelling:<p>


`Hoeveel tijd kost het om de bestanden te vinden met de dagomzet?' <p>


<b>U praat op een heel ander manier over `kwetsbaarheid' dan ik tot nu toe in 

mijn omgeving hoorde. Die praat over back-ups, ononderbroken 

stroomvoorziening, kortom: over fysieke kwetsbaarheid. Hoe krijgen we die 

andere `kwetsbaarheid' op de management-agenda? </b><p>


Ik weet het niet precies. Het is allemaal niet geheim. Ik kan u tientallen 

kranteknipsels laten zien. Maar er is natuurlijk geen bank die zal 

toegeven dat ze het slachtoffer was. Het wezen van een bank berust immers 

op `vertrouwen'! Het is me wel eens overkomen dat ik op een bijeenkomst


praatte over `informatieterrorisme' speciaal in de banksector. Daar was


een bankdirecteur (zijn naam en die van zijn bank mag ik niet noemen) die 

mij zei dat dat in de toekomst wel zou gebeuren, maar nu nog niet. Twee


dagen na deze bijeenkomst werd ik door dezelfde man gebeld of ik met hem 

wilde lunchen. Toen kwam hij er wel voor uit: zijn bank was al een keer


het slachtoffer geworden. <p>


<b>Hoe groot is het probleem? </b><p>


Heel groot, en nog steeds groeiend. Dat komt doordat `de eetlust' wordt


gewekt. Bovendien begint men in toenemende mate gebruik te maken van 

mensen van binnen. Er zijn teveel programmeurs en er is te weinig 

veiligheidscontrole. Als je eenmaal een wachtwoord hebt, dan wandel je zo 

overal doorheen. <p>


<b>In retrospect: Ons gesprek ging via de schitterende op kennis gebaseerde 

maatschappij en de uitdagingen die daarmee samenhangen, naar de 

schaduwkanten ervan. Hoe kunt u zo enthousiast over dat eerste stuk 

praten, terwijl u weet dat de achterkant zo somber is? </b><p>


Ik ben heel praktisch. Je kun jezelf namelijk best beschermen, als je maar 

nadenkt. Maar techniek helpt niet alleen: je moet ook voorzorgsmaatregelen 

nemen of bepaalde dingen juist niet doen. Er is geen vrije technologie, er 

is geen vrije maatschappij. Dat is nu eenmaal het menselijk bestaan.<p>


<hr>

<font size=-2>
(c) 1996 Kluwer BedrijfsInformatie. Reproduced, with permission, from<br>

Informatie, maandblad voor de informatievoorziening, vol. 38, nr 4 (april 1996),

pp. 24-29.<p>



Go back up to the Strassmann, Inc. <a href="http://www.strassmann.com">home page</a>.<p>
<p></font>
</body>
</html>
